%!TEX root = ../report.tex

\vspace{20pt} \epigraphfontsize{\small\itshape}
\epigraphfontsize{\small\itshape}
\epigraph{“Den lange pause mellem begyndelse og fortsættelse skyldes en langvarig sygdom, som atter og atter afbrød mit arbejde.”}{-- \textup{Karl Marx, i forordet til \emph{Kapitalen}}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Tak \label{Tak}}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%



I hjertet af denne afhandling, ligger et ønske om at forstå hvordan den samfundsmæssige produktion finder sted, dens vilkår og funktionsmåder.  Dette er naturligvis ikke muligt at dække tilfredsstillende i et speciale. Ikke desto er det mit håb, at jeg med denne nye, empiridrevne metode, og et fokus på \emph{mobilitets}strukturen som et centralt træk ved  \emph{beskæftigelses}strukturens indretning som helhed,  kan være med til at klargøre, hvorledes arbejdsdelingen i en af det 20. århundredes mest succesfulde velfærdsstater fungerer, sådan som den ser ud i starten af det 21. århundrede. 


Opfinderne af den empiriske metode, jeg benytter, hedder Jonas Toubøl og Anton Grau Larsen. De skal mange tak for med stor tålmodighed og aldrig svigtende venlighed, at stille deres \emph{Moneca}-algoritme til rådighed, såvel som at bistå med hjælp, når der opstod  problemer med deres endnu meget tidlige version Moneca. Det havde ikke været muligt at lave så spændende en undersøgelse uden jeres hjælp, og I har vist mig gang på gang, hvordan man som forskere lever (gør? er det for corny med lever?) videnskab til en holdsport.  

Min vejleder Jens Arnholtz skal have enorm tak for kyndig vejledning. Jeg blev syg undervejs i forløbet, og der er vist ingen tvivl om, at han har bistået mig mere, end jeg med nogen rimelighed kunne have bedt om. Det er jeg uendelig taknemmelig for. 

Til slut en stor hjertelig tak til Søren Nielsen-Gravholt. Din sparring og hjælp henover sommeren 2016 var uvurderlig for at komme i gang med specialet igen. Tak for det min ven. 

Det er naturligvis med et stort glimt i øjet, at jeg citerer Marx i dette lille forord. Jeg synes, det passer så godt til min egen oplevelse af dette forløb. 

Mit speciale har fejl og mangler, og det er udelukkende mit ansvar. Det havde været meget værre uden de fire omtalte personers venlighed og hjælp. Stor tak til dem, og alle andre, der på forskellige måder har gjort det muligt at færdiggøre denne afhandling.  



